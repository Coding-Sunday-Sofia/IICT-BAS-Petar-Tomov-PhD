\addcontentsline{toc}{chapter}{Въведение}
\chapter*{Въведение}

Изкуствените невронни мрежи постигат изключително голяма популярност в последните пет десетилетия. Основното им предимство е възможността да възпроизвеждат нелинейни зависимости с помощта на примерни данни. Приложение намират като инструмент за класификация, разпознаване на образи и прогнозиране. При най-разпространеният вариант изкуствените невронни мрежи представляват насочени тегловни графи. Организацията е на слоеве, като информацията се предава от входния слой, към изходния слой. Най-често възлите между отделните слоеве са пълно свързани, което означава, че всеки възел е свързан с всички други възли от съседния слой. Организацията на броя слоеве и колко възли да има във всеки слой е обект на емпирично установяване и силно зависи от естеството на решаваната задача. Процесът на обучение най-често е с тренировъчни примери (обучение с учител) и целта е да се постигне такава оптимална стойност за теглата по ребрата на графа, така че изкуствената невронна мрежа максимално добре да извършва изчисленията за които е предназначена. 

\section*{Проблем}

Веднъж обучени изкуствените невронни мрежи са изключително бързо действащи. Тази тяхна характеристика ги прави особено желани в множество индустриални технически решения. Трудностите при употребата на изкуствени невронни мрежи са свързани с времето необходимо за тяхното обучение. През десетилетията са разработени множество различни алгоритми за търсене на оптимални тегла в мрежата. Двете основни направления алгоритми са градиентни (точни числени алгоритми) и евристични (най-често стохастични с въведени емпирични правила). Ускоряването на процеса по обучение е основен проблем в практическата употреба на изкуствените невронни мрежи.

\section*{Цел}

Основна цел на настоящия десертационен труд е предлагането на хибридни методи за ускоряване на обучението при изкуствени невронни мрежи от тип многослоен перцептрон. Многослойният перцептрон ще бъде приложен в прогнозирането на бъдещи стойности във финансови времеви редове. 

\section*{Задачи}

За постигане на целта поставена в настоящия дисертационен труд се поставят за решаване набор от задачи. Част от задачите са с теоретичен характер и покриват подбора на алгоритми за обучение, съчетаване на алгоритмите за обучение. Другата част от задачите са с приложен характер и са свързани с прилагане на подбраните алгоритми, подходящо съчетаване на различните алгоритми (хибридизация) и практическа реализация на цялостна система са прогнозиране. 


