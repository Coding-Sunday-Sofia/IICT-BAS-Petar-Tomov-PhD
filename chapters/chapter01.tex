\chapter{Обзор на алгоритмите за обучение на изкуствени невронни мрежи}

В началото на 70-те години на XX век \cite{Gooijer-01} се предлагат линейни модели за прогнозиране на времеви редове – авторегресионен (Autoregressive) и плъзгащи средни (Moving Averages) \cite{Tealab-01}. При авторегресионния модел се възприема, че прогнозната стойност е линейна комбинация от стойностите в миналото. При плъзгащите средни прогнозната стойност е функция на случайни смущения - смущения, които са повлияли на времевия ред. Между двата модела е възможна комбинация под формата на авторегресионна интегрирана плъзгаща средна (Auto-Regressive Integrated Moving Average) \cite{Khashei-01}. Изкуствените неверонни мрежи се оказват един от подходите да се въведе нелинейност в моделите. Комбинацията от линейни уравнения за постигането на разграничение при нелинейни класове се постига чрез машина с поддържащи вектори (Support Vector Machines) \cite{Kyoung-jae-01}. Машините с поддържащи вектори се явяват подобрение на изкуствените невронни мрежи обучавани по правилото за обратно разпространение на грешката.  

